<!DOCTYPE html>
<html>
  <head>
    <meta charset="utf-8">
    <title>Eindbazen</title>
    <link href="styles/style.css" rel="stylesheet" type="text/css">
    <link href="https://fonts.googleapis.com/css?family=Roboto" rel="stylesheet" type="text/css">
  </head>
  <body>
    <h1>Een korte historie van de Eindbaas</h1>
    <img src="images/bowser.png" alt="Bowser">
    <button>Change user</button>
    <p>Een (eind)baas is in computerspellen een door kunstmatige intelligentie bestuurd personage dat meestal verslagen moet worden om een bepaald deel van het spel af te sluiten. Dit personage is in verhouding tot de andere tegenstanders uit het spel meestal relatief groot, uitdagend en moeilijk te verslaan. Meestal dienen bazen om een level of episode af te sluiten, met helemaal aan het eind van het spel de allersterkste baas. Deze is vaak in het verhaal van het computerspel ook de aartsvijand van de hoofdpersoon.</p>
    <p>Bazen komen voor in de meeste spellen die opgedeeld zijn in levels en/of een verhaal hebben. Er bestaan echter ook race- of partyspellen die eindbazen hebben. Zo hebben LEGO Racers 2 en Crash Team Racing een eindbaas waartegen men moet racen aan het einde van een toernooi. En een voorbeeld van een partyspel met eindbazen is Crash Bash. Maar ook sommige uitgaven van Mario Party hebben een eindbaas helemaal aan het eind van het spel, meestal is dat <a href="https://nl.wikipedia.org/wiki/Bowser">Bowser</a>.</p>
    <p>De eerste computerspellen verschenen in de tijd dat flipperkasten populair waren. Op een flipperkast konden spelers in principe nooit een spel "winnen". In de eerste computerspellen, die vaak werden ontwikkeld als gesimplificeerde "video"-flipperkasten, was het dan ook niet mogelijk het spel uit te spelen. In plaats daarvan was het doel meestal om zo veel mogelijk punten te halen, vaak met een oplopende moeilijkheidsgraad, totdat de speler af was. Uiteindelijk werd de moeilijkheidsgraad dan zo hoog dat winnen onmogelijk was. Voorbeelden van dit principe zijn Tetris (1985) en Pong (1972).</p>
    <p>Het Atari 2600-spel Adventure, uitgebracht in 1978, bevatte drie verschillende vijanden (in de vorm van draken) met verschillende eigenschappen en krachten. Het was echter niet verplicht om deze draken te verslaan om het spel uit te spelen. Het spel had drie verschillende spelmodi. In de tweede en derde modus kon naast de twee zwakkere draken ook de derde, sterkere draak worden aangetroffen. Omdat het ook voor kon komen dat de sterkere draak helemaal niet werd aangetroffen, is dit strikt genomen geen echte eindbaas.</p>
    <p>Het eerste arcadespel waarin een eindbaas-achtig personage voorkomt was Galaxian, uit 1979. In dit spel, dat erg op Space Invaders lijkt, werd het ruimteschip van de speler aangevallen door een groep vijandelijke ruimteschepen. Iedere groep bevatte een vlaggenschip, dat door de plaatsing bovenaan het scherm de indruk gaf de andere schepen aan te voeren. Om deze reden werden ze in het spel zelf aangeduid als "bosses" (bazen). Ook hier was het echter niet verplicht deze bazen te verslaan om verder te komen in het spel.</p>
    <p>Het eerste arcadespel met een échte eindbaas was Phoenix, in 1980 uitgebracht door Centuri. Ook hierin werd de speler aangevallen door een groep ruimteschepen. Nadat deze groep ruimteschepen was verslagen, wordt de speler aangevallen door vogels. Als ook deze zijn vernietigd, moet een moederschip verslagen worden, dat groter en sterker is dan de kleinere vijanden. Omdat in dit spel het moederschip verslagen móet worden om verder te gaan, is dit wel een "echte" eindbaas.</p>
    <p>Op consoles waren de eerste spellen met een eindbaas Vanguard en het eerder genoemde Phoenix. Beide spellen werden ongeveer op hetzelfde moment uitgebracht voor de Atari 2600-console en waren overzettingen van arcadespellen. Het serienummer van Vanguard is CX2669, dat van Phoenix is CX2673. Hierop afgaand zou Vanguard het eerste consolespel met een eindbaas zijn.</p>
    <p>Top 10 eindbazen</p>
    <ul>
      <li>10. Ornstein & Smough – Dark Souls</li>
      <li>9. Bowser – Super Mario 64</li>
      <li>8. Death – Castlevania</li>
      <li>7. Ganondorf/Ganon – Legend of Zelda: Ocarina of Time</li>
      <li>6. Mike Tyson – Mike Tyson’s Punch-Out!!</li>
      <li>5. Poseidon – God of War 3</li>
      <li>4. Big Daddy – BioShock</li>
      <li>3. Bob Barbas – DmC: Devil May Cry</li>
      <li>2. Sand Dragon – Shadow of the Colossus</li>
      <li>1. Psycho Mantis – Metal Gear Solid</li>
    </ul>
    <script src="scripts/main.js"></script>
  </body>
</html>